-111—

unitate temperaretur, ξυνῷ λόγῳ, 'quo Heraclitus Socrati aliqua
ex parte viam praeivit. Hac ipsa vero de causa factum est,
ut mens , quanquam contra res surrexit, tamen totam se a
rebus liberam vindicare nondum posset. Nam ut nihil est,
nisi quod sensibus percipiatur, ita cogitatio rerum sensibi-
lium finibus est circumscripta. Mentis libertas ergo singulo·
rum hominum variis ac mutabilibus continetur affectionibus,
non notionis universae constitutione. Erat autem praecipua
aberrationis causa in sophistae sententia de cognoscendi origine,
ea quidem cum primario de universo fluxu placito tum per-
verso illo nixa principio, quo rerum sensibus percipiendarum
una statuitur essentia, sensuumque affectiones ponuntur cogni-
tionis fundamenta. Quae quidem ratio non sophistarum erat
propria et singularis , sed ceterorum fere qui ante Socratem
vixerunt philosophorum: ut etiam illae doctrinae, quae con-
trario uterentur fundamento , novam rationem suam uon
eo cum successu stabilire possent, ut altera illa obsolesceret.
Quamvis igitur Gorgiae et Protagorae placita nulla ex parte
perfecta fuerint, hoc certe sophistae effecerunt, ut ea via,
qua usque ad illud tempus philosophi usi essent, verum inve—-
niri non posse ostenderent. Quod ut persequerentur, rationi-
bus illis utebantur contrariiS, quibus ante Socratem universa
fere Graecorum philosophia contineretur, Eleaticorum, qui
τοῦ ὄντος veram dicerent essentiam, et Heracliteorum, qui
omnia moveri ac mutari statuentes ipsum esse sustulerunt.
Utrorumque sententiaeo laborabat, quod unamtantum cum uni..
versae naturae tum cognoscendi partem respexerunt altera
prorsus neglecta. Quo factum est ut utraque philosophandi
ratio, exitii causam quasi innatam sibi habenS, ab ipsius se-
ctatorum uno dissolveretur ‚. qui in sua ratione tractanda ni-
mius esset: in Heracliteis ProtagoraS‚ in Eleaticis Gorgias.
Sophistis igitur hoc sane concedendurn est, quod subiectivi-
tatis quod nunc dicunt principio , quanquam ratione minus
vera tractato, Socraticae philosophiae viam munierint.

Quod vero Protagorae de deis placitum attinet, Philostra-
tus sophistae de illorum 'essentia dubitationem e magorum
Persarum disciplina duducendam esse putat vita Protagorae

